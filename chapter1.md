# Типові правила прийняття рішень у Loomio

Loomio підтримує декілька варіантів голосувань. Одним з них є Пропозиція \(Proposal\). Пропозиція використовується з метою пошуку колективної згоди.

Пропозиції застосовуються задля того, щоб вивести обговорення на конкретні результати, для розробки та прийняття політик, затвердження заявок, прийняття рішень з внеском від інших.

За умови активної участі Пропозиція створює підґрунття для спільних дій групи.

Щодо Пропозицій рішення в групі приймаються за наступними правилами:

* **термін голосування** встановлюється його автором, але не менше ніж 3 доби;

* на початку голосування учаникам надсилається **повідомлення**; за день до закриття учасникам надсилається **нагадування** про голосування;

* у разі, якщо у голосуванні взяли участь менше 20% учасників групи, рішення вважається не прийнятим через відсутність **кворуму**; ініціатор має право продовжити термін голосування аби зібрати кворум;

* **варіанти голосування**: згоден, утримався, проти, призупинити \(голосування\); учасники голосування мають можливість пояснити свою позицію;

* учасники можуть **змінювати свою думку** протягом голосування;

* у разі досягнення кворуму рішення приймається **простою більшістю** від тих, хто прийняв участь у голосуванні;

* у разі появи голосу "призупинити" голосування зупиняється до проведення **слухань**; на слуханнях учасник\(и\), що заблокували рішення,  мають пояснити свою позицію;

* у разі, якщо блокуючий голос не відкликано, рішення приймається **кваліфікованою більшістю** в 2/3 голосів від загальної кількості учасників групи;

* голосування закривається автоматично і всі отримують інформацію про його **результат**; після закриття голосування автор підводить його **підсумок**, повідомляючи учасників групи про те, що має відбуватись далі.



