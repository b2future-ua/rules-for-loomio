# Прийняття рішень за допомогою Пропозицій

Loomio підтримує декілька варіантів голосувань. Одним з них є Пропозиція \([Proposal](https://www.loomio.school/beginner/decision_tools.html#proposal)\). Пропозиція використовується задля пошуку колективної згоди.

Пропозиції застосовуються задля того, щоб вивести обговорення на конкретні результати, для розробки та прийняття політик, затвердження заявок, прийняття рішень з внеском від інших. За умови активної участі Пропозиція створює підґрунття для спільних дій групи.

Щодо Пропозицій рішення в групі приймаються за наступними правилами:

* **термін голосування** встановлюється його автором, але не менше ніж 3 доби;

* на початку голосування учаникам надсилається **повідомлення**; за день до закриття учасникам групи, що ще не проголосували, надсилається **нагадування**;

* у разі, якщо у голосуванні взяли участь менше 20% учасників групи, рішення вважається не прийнятим через відсутність **кворуму**; ініціатор має право продовжити термін голосування аби зібрати кворум;

* **варіанти голосування**: згоден, утримався, проти, призупинити \(голосування\); при голосуванні є можливість **пояснити свою позицію**;

* голосування є **відкритим** - учасники групи бачать проміжні підсумки, позицію окремих учасників та їх пояснення;

* до завершення терміну учасники голосування можуть **змінювати своє рішення**;

* у разі досягнення кворуму рішення приймається **простою більшістю** від тих, хто прийняв участь у голосуванні;

* у разі появи голосу "призупинити" голосування зупиняється до проведення **слухань**; на слуханнях учасник\(и\), що призупинили прийняття рішення,  **мають** пояснити свою позицію;

* у разі, якщо після слухань голос "призупинити" не відкликано, рішення приймається **кваліфікованою більшістю** в 2/3 голосів від загальної кількості учасників групи;

* після завершення терміну голосування закривається **автоматично** і учасники групи отримують інформацію про його **результат**; після закриття голосування автор підводить його **підсумок**, повідомляючи учасників групи про те, що має відбуватись далі.



