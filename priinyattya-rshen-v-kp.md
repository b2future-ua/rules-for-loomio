# Прийняття рішень в Комітеті підприємців України \(КП\)\*

Для узгодження позицій в КП використовується веб-сервіс Люмія \([Loomio](https://www.loomio.org)\). До групи КП в Люмії додаються виключно члени КП. Казначей додає та вилучає учасників до групи відповідно до сплати членських внесків.

В групах Люмії є дві ролі - учасник та координатор. Голова, Заступник Голови та Казначей мають права координатора.

---

Наразі в КП використовується безкоштовна версія Люмії, яка має обмеження в п'ять тем для обговорення. Теми такі:

* Членство та права членів

* Публічна позиція

* Кошти

* Інше

* Події \(можливо\)

---

Рішення в КП приймаються через голосування щодо Пропозицій \([Proposal](https://www.loomio.school/beginner/decision_tools.html#proposal)\) за наступною спрощеною процедурою:

* будь хто з учасників може зробити **пропозицію** у відповідній темі;

* **кінцевий термін** голосування встановлюється його автором, але не менше ніж 3 доби;

* на початку голосування учаникам автоматично надсилається **повідомлення**; бажано щоб автор пропозиції продублював повідомлення у месенджері;

* за день до закриття голосування учасникам що не проголосували, автоматично надсилається **нагадування**;

* у разі, якщо у голосуванні взяли участь менше ніж 6 учасників або 20% складу групи, рішення вважається не прийнятим через відсутність **кворуму**; автор має право продовжити термін голосування аби зібрати кворум;

* варіанти** позиції** при голосуванні: згоден, утримався, проти, блокую \(прийняття рішення за спрощеною процедурою\);

* учасник, що голосує "проти" або "блокую", **має** пояснити свою позицію, в інших випадках це бажано зробити;

* голосування є **відкритим** - учасники бачать підсумки голосування, голоси та позицію окремих учасників;

* до завершення терміну голосування учасники можуть** змінити** свою позицію;

* у разі досягнення кворуму рішення приймається **простою більшістю** від тих, хто прийняв участь в голосуванні, крім випадку блокування \(нижче\);

* після завершення терміну, голосування закривається автоматично, і учасники отримують інформацію про його **результат**;

* після закриття голосування автор підводить його **підсумок** та повідомляє учасників про те, **що має відбуватись далі**.

У випадку блокуючого голосу, автор та учасник що блокує пропозицію **приватно** узгоджують свої позиції. За підсумками цих перемов:

* або учасник **змінює свою позицію** щодо діючої пропозиції,

* або вноситься інша **узгоджена **пропозиція.

У разі якщо під час перемов спільне рішення не знайдено питання виноситься на Раду за умови** участі обох сторін**.

---

\*даткова інформація щодо цих правил за [посиланням](https://eduard-k.github.io/TPD/team/consensus_rules)

